# Πρόβλεψη της βάσης εισαγωγής στα πανεπιστημιακά τμήματα 
Ο κλάδος της εξόρυξης δεδομένων έχει ως κύριο στόχο την εξαγωγή χρήσιμων πληροφοριών μέσα από την συλλογή και την επεξεργασία του τεράστιου όγκου δεδομένων που συγκεντρώνονται καθημερινά. 
Στην παρούσα εργασία παρουσιάζεται μία χρήσιμη εφαρμογή για το Ελληνικό εκπαιδευτικό σύστημα με την οποία γίνεται μία πρόβλεψη της βάσης εισαγωγής για κάποια από τα πανεπιστημιακά τμήματα της Ελλάδος.
Λέξεις Κλειδιά: Εξόρυξη Εκπαιδευτικών Δεδομένων, Βαθιά Μάθηση, Νευρωνικά Δίκτυα, Πρόβλεψη

The main objective of the data mining industry is to extract useful information through the collection and processing of the huge amount of data collected every day. 
In this paper, a useful application for the Greek educational system is presented which is used to predict the admission base for some of the university departments in Greece.
Keywords: Educational Data Mining, Deep Learning, Neural Networks, Prediction

# Μία εφαρμογή για την πρόβλεψη της βάσης εισαγωγής στα πανεπιστημιακά τμήματα 
Στο Ελληνικό εκπαιδευτικό σύστημα η εισαγωγή στην τριτοβάθμια εκπαίδευση επιτυγχάνεται μέσω των Πανελληνίων Εξετάσεων που διοργανώνονται κάθε χρόνο με το τέλος της σχολικής χρονιάς. 
Μετά το πέρας των εξετάσεων και την ανακοίνωση των βαθμολογιών τους, οι μαθητές  καλούνται να συμπληρώσουν ηλεκτρονικά το μηχανογραφικό δελτίο των πανεπιστημιακών τμημάτων δηλώνοντας με αυτό τον τρόπο σε ποια από αυτά τα τμήματα επιθυμούν να εισαχθούν. 
Μετά την επεξεργασία των μηχανογραφικών δελτίων από την αρμόδια υπηρεσία του Υπουργείου Παιδείας, ανακοινώνεται για κάθε πανεπιστημιακό τμήμα η λεγόμενη βάση εισαγωγής, δηλαδή τα μόρια του τελευταίου εισαχθέντα σε αυτή. 
Τίθεται λοιπόν το ερώτημα: θα μπορούσε να δημιουργηθεί ένα εργαλείο, μέσω των τεχνικών της εξόρυξης δεδομένων, που θα βοηθούσε τους μαθητές στην επιλογή και στη σειρά κατάταξης των σχολών για το μηχανογραφικό τους δελτίο δίνοντάς τους μία πρόβλεψη για τις επικείμενες βάσεις εισαγωγής; 

Για το δοθέν πρόβλημα της πρόβλεψης των βάσεων εισαγωγής αποφασίστηκε να χρησιμοποιηθεί σύμφωνα με την τεχνική της βαθιάς μάθησης (deep learning) ένα νευρωνικό δίκτυο. 
Ως δεδομένα εκπαίδευσης χρησιμοποιήθηκαν τα ποσοστά βαθμολογίας και οι βάσεις των πανεπιστημιακών σχολών των ετών 2001 έως 2022 και ως σύνολο ελέγχου της επιτυχούς εκπαίδευσης, οι βάσεις εισαγωγής του έτους 2023. 
Για την δημιουργία του μοντέλου του νευρωνικού δικτύου χρησιμοποιήθηκε η γλώσσα προγραμματισμού Python και η κατάλληλη βιβλιοθήκη της για εφαρμογές βαθιάς μάθησης Keras.
 
# Περιεχόμενα αποθετηρίου
Στο αποθετήριο της πλατφόρμας GITHUB έχουν αναρτηθεί όλα τα αποτελέσματα, ο κώδικας και τα αρχεία που παράχθηκαν για τους σκοπούς της παρούσης εργασίας. 
Ποιο συγκεκριμένα στο αποθετήριο έχουν αναρτηθεί: ένα αρχείο με όλους τους συνδέσμους των ιστοσελίδων που χρησιμοποιήθηκαν για την εξόρυξη των πρωτογενών δεδομένων, το σύνολο των δεδομένων όπως προέκυψε μετά την συλλογή και την επεξεργασία τους,
ο κώδικας σε Python που χρησιμοποιήθηκε για την δημιουργία και την εκπαίδευση του νευρωνικού δικτύου καθώς και για την εξαγωγή των αποτελεσμάτων και τέλος ένα αρχείο με τα αναλυτικά και ένα με τα συγκεντρωτικά αποτελέσματα των προβλέψεων. 
